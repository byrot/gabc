\verset{Cantáte Dómino cánticum novum : * quia mirabília fecit.}%
%
\verset{Salvávit sibi déxtera eius : * et brácchium sanctum eius.}%
%
\verset{Notum fecit Dóminus salutáre suum : * in conspéctu géntium revelávit iustítiam suam.}%
%
\verset{Recordátus est misericórdiæ suæ, * et veritátis suæ dómui Israël.}%
%
\verset{Vidérunt omnes términi terræ * salutáre Dei nostri.}%
%
\verset{Iubiláte Deo, omnis terra : * cantáte, et exsultáte, et psállite.}%
%
\verset{Psállite Dómino in cíthara, in cíthara et voce psalmi : * in tubis ductílibus, et voce tubæ córneæ.}%
%
\verset{Iubiláte in conspéctu regis Dómini : * moveátur mare, et plenitúdo eius : orbis terrárum, et qui hábitant in eo.}%
%
\verset{Flúmina plaudent manu, simul montes exsultábunt a conspéctu Dómini : * quóniam venit iudicáre terram.}%
%
\verset{Iudicábit orbem terrárum in iustítia, * et pópulos in æquitáte.}
